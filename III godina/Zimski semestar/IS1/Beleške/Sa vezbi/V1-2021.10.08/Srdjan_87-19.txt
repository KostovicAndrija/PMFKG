Datum održavanja: 08.10.2021.
Predavač: Lana Miljković
Čas: 1
=====================================



Konsultacije mogu biti dosta korisne pri izradi projekta
Asistent / profesor može da ukaže na moguće probleme i
proveri kvalitet


Prvo se zakazuje kod asistenta pa onda kod profesora ukoliko
asistent kaže da je rad dobar



Podatak je neobrađena misaona činjenica.


Informacija predstavlja obrađen podatak koji donosi novo znanje


Sistem je skup objekata i njihovih veza
(postoji interakcija između tih objekata)


Svojstva tih objekata se nazivaju atributima


Sistem se mora posmatrati u odnosu na njegovo okruženje


Informacioni sistem je sistem u kome se veze između objekata i
veze sistema sa okolinom ostvaruju razmenom informacija



Karakteristike sistema:
- postoji u nekoj sredini
- ograničen je i granice definišu skup objekata koji će se
  u tom sistemu posmatrati
- njegova interakcija sa okruženjem se sastoji od skupa ulaznih
  i izlaznih dejstava
- dejstvo okoline na dati sistem naziva se ulaz
- dejstvo sistema na okolinu naziva se izlaz



Cilj informacionog sistema je da se obradom prikupljenih podataka
dobiju informacije radi njihovog transformisanja u znanje za specifičnu
(poslovnu) namenu


[ Ovo je jedno od čestih pitanja koja se pojavljuju na kolokvijumu

Primeri informacionih sistema:
- geografski informacioni sistem
- bankarski informacioni sistem
- tehnički informacioni sistem
- informacioni sistem za neku kliniku
- ...
]



[ često dolazi na kolokvijumu

Postoje 3 načina razvoja informacionih sistema / aplikacije:
- Outsourcing
- Insourcing
- Selfsourcing
]

[ često dolazi na kolokvijumu

Outsourcing je unajmljivanje druge firme za obavljanje određene poslovne
aktivnosti ili procesa. Uglavnom se vrši transferom zaposlenih, tj.
zaposleni te druge firme pružaju uslugu firmi koja ih je unajmila


Selfsourcing je interni razvoj i podrška nekog procesa ili IT sistema
od strane zaposlenih koji imaju znanja da samostalno razviju aplikaciju
uz minimalnu tehničku pomoć od strane drugih lica koja nisu deo te firme


Insourcing je suprotno od outsourcing-a. Zaposleni neke druge firme
se dovode u datu firmu kako bi pružali određenu uslugu, tj. kako bi
radili na nekom internom procesu ili aktivnosti
]



Jedna od bitnijih stvari je definisanje poslovne strategije i ciljeva.
Na osnovu strategijskih ciljeva definišu se poslovni ciljevi i određuju
zadaci, kojima će poslovni sistem u nekom razdoblju ispuniti svoju misiju.


[ nije neophodno pamtiti

Te strategije i ciljevi trebaju da daju odgovor na pitanja:
- šta se želi postići? (prepoznatljivost, kvalitet, prihodi)
- kako to postići? (promenom organizacije, poboljšanjem sistema 
  administracije, plasiranje na nekom novom tržištu)
- kako ostvariti povećanje proizvodnje? ( ulaganjem u nove proizvodne
  tehnologije uz istovremeno zadržavanje kvaliteta)
- kako osigurati zadovoljstva i radne sposobnosti? 
  ( radne sposobnosti doškolovanjem zaposlenih i mogućnostima napredovanja )
]



Strategije i planiranje razvoja informacionog sistema:
01. Definisanje poslovne strategije
02. Planiranje razvoja informacionog sistema
03. Pokretanje projekta
04. Snimanje stanja
05. Planiranje projekta
06. Izveštaj o projektu
07. Određivanje poslovnih ciljeva
08. Uzroci i posledice problema, ciljevi i ograničenja
09. Modeliranje postojećeg sistema
10. Planiranje informacionog sistema


Firme često preskaču sve korake pre 09. što dovodi do dosta problema. Čak i kada
ih ne preskoče, dešava se da ih ne odrade dovoljno dobro i da postoje neki propusti
što takođe dovodi do problema.


Ključni učesnici su:
1. Stakeholders - finansijeri; oni kojima treba proizvod
2. Business owner - osoba koja komunicira sa stakeholder-ima i product owner-ima
3. Product owner - realizuje u development team-u ono za šta ga je zadužio business
   owner
4. (ukoliko se radi po Scrum-u) Scrum master - zadužen da rad developer-a upravlja
   i organizuje po Scrum-u
5. Development team - najčešće ga čine: UX Designer, Architect, Programmer, Database
   Engineer, Tester
   (veoma je korisno kada u timu postoji svaka od ovih uloga)
  



  
Budžet se često prekoračuju (66% projekata prekorači budžet)


8/10 radnika kaže da biznis i IT nisu sinhronizovani


Projekti koji koriste agilnu metodologiju su uspešniji



  
Modeliranje informacionog sistema
=================================

Potrebno je izraditi model koji odgovara delovima poslovnog sistema


Model je apstrakcija / reprezentacija dela stvarnog sveta


Ukoliko se kreira novi informacioni sistem onda se projektuje po uzoru neki
postojeći sistem koji se koristi za slične potrebe ili se razvoj
započinje sa izradom logičkog modela



Modelom je potrebno opisati situaciju u kojoj neki događaj iz spoljašnje 
sredine okida neki proces sistema koji se nalazi u određenom stanju i od
starog stanja formira novo stanje


Pri modelovanju informacionog sistema cilj je projektovati sve (koliko je
to moguće) iz realnog sveta u model



IDEF0 - metodologija za modelovanje informacionog sistema, tj. po def.
"Tehnika modeliranja zasnovana na kombinaciji grafike i teksta prikazanih
na organizacioni i sistemski način"


Sastoji se od hijerarhijskog niza dijagrama, gde je na najvišem nivou 
dijagram koji se naziva kontekstni dijagram, nakon kojeg slede 
dekompozicioni nivoi kojima se sve što se više ulazi u dupinu sa
dekompozicijom detaljnije opisuje sistem.


Grafički prikaz IDEF0 modela čine pravougaonici i strelice, kao i njihovi 
nazivi


Cilj je predstaviti procese u datom sistemu. 
Proces se prikazuje jednim pravougaonikom.



Kod IDEF0 dijagrama bitno je sa koje strane se strelice nalaze (za razliku od DFD)

Sa leve strane su ulazi, sa desne izlazi, gore su kontrole, a dole mehanizmi



Ulazne informacije (ulazi) predstavljaju sva dejstva spoljašnje okoline na informacioni
sistem. Sve te strelice predstavljaju informacije (?), one ulaze u informacioni
sistem, u njemu se transformišu i na kraju se generiše izlaz.
"Ulazne strelice predstavljaju materijal ili informaciju koja se koristi ili
transformiše radi definisanja izlaza"




Kontrole kontrolišu procese unutar informacionog sistema. Utiču na aktivnosti
u sistemu, ali ne mogu transformisati ulazne podatke. Ono što gotovo svaki sistem
ima (u kome je zaposlena barem jedna osoba) je zakon o radu. 

Kontrole su uvek neka pravila, pravna načela koja kontrolišu sistem.
"Kontrolne strelice kontrolišu kako, kada i da li će se neka aktivnost izvesti,
odnosno kakvi će biti izlazi"




Mehanizmi su izvori koji izvode aktivnosti, a ne troše se kao što su npr. ljudi,
operma, mašine, ...







Pri modelovanju IDEF0 dijagrama prvo se kreira kontekstni dijagram koji jednim 
pravougaonikom prikazuje čitav informacioni sistem. 


Nakon toga se dati pravougaonik razlaže međusobno povezane podprocese, pa će
se na sledećem nivou sistem biti detaljnije prikazan.


Na kraju se generiše stablo aktivnosti. 
 

Povratne strelice (strelice koje predstavljaju izlaz nekog procesa) mogu biti 
ulaz, kontrola ili mehanizam nekog drugog procesa. Ovo se ne može naći na 
kontekstnom dijagramu, ali može da nekom njegovom podnivou.



Skrivene strelice su strelice koje su podešene tako da ne mogu biti viđene 
na nadređenom ili podređenom dekompozicionom dijagramu. Označava se običnim 
zagradama oko vrha strelice.





AllFusion Process Modeler
=========================


Forma za unos naziva procesa se dobija dvoklikom (dok je aktivan <<Pointer Tool>>)
na pravugaonik koji ga predstavlja.



Strelicu nije moguće kreirati sa bilo kog mesta, već samo sa neke komponente
(pravougaonika, strelice, ...) ili sa ivica radnog papira/dijagrama.

Strelice se kreiranju pomoću <<Precedence Arrow Tool>> koji se nalazi među dostupnim
alatima. Izvorišna tačka strelice se postavlja jednim klikom na neku od prethodno 
navedenih lokacija.



Imenovanje strelice se vrši dvoklikom na datu strelicu, dok je aktivan 
<<Pointer Tool>>




Prezentacija
------------


Dijagram dekompozicije je dijagram koji se dobija kada se neki dijagram dekomponuje 
na više procesa koji međusobno interaguju.


Princip ograničenja složenosti definiše granice broja blokova tako da je donja 
granica 2, a gornja 6. (2 je donja granice jer bi u suprotnom dati dijagram u stvari
bio kontekstni dijagram; gornja je 6 kako se ne bi dijagram previše zakomplikovao)


Klikom na dati proces u tabu <<Activities>> moguće je dekomponovati dati proces
odabirom opcije <<Decompose>>


Nakon dekompozicije neophodno je da strelice koje potiču od roditeljskog (nadređenog)
dijagrama budu povezana na odgovarajući način sa njegovim podprocesima.


Pojava uglastih zagrada oko određene strelice označava da se dati izlaz ne
nalazi u roditeljskom dijagramu


Prvo je potrebno definisati sve ulaze i izlaze na kontekstnom dijagramu, a oni će se 
automatski generisati na ostalim relevantni nivoima dekompozicije.

